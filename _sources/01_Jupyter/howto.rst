Како да користиш приручник
==========================

Приручник који је пред тобом није уџбеник информатике и нема намеру да га замени. Веб је интерактивни медиј погодан за учење конкретних знања и вештина. Ми га, стога, користимо само за учење програмирања у Пајтону и рада у Џупитер окружењу. Иако ћете овај приручник можда користити у оквиру школске наставе и што је близак  „градиву Информатике за осми разред“, овај приручник садржи неке важне теме које обрађујемо и илуструјемо користећи програмски језик Пајтон и интерактивно окружење Џупитер. Због тога исти овај материјал могу да користе ученици било ког разреда, као и одрасли који нису имали прилике да науче програмирање у Пајтону. Међу вама има оних који се са програмирањем први пут сусрећу, али и оних којима је неки део овога већ познат. Нађите сами свој начин коришћења. За разлику од уџбеника, данашњи туторијали за онлајн учење програмирања и рада са разним софтверским апликацијама углавном не морају да се читају од почетка до краја. Сврха приручника је да увек можете поново да га отворите и подсетите се терминологије, правила за писања кôда или конкретних функција.

Два основне могућности коришћења приручника су да лекцију читате као било коју другу веб страну или да се заустављате код сваког примера, да анализирате кôд, да га извршавате и варирате како бисте вежбали програмирање. Саветујемо да максимално користите ову другу могућност. Програмирање се учи тако што покушавате да напишете програм који решава одређени проблем.
За извршавање програма, као што ћете моћи да приметите, у  овом приручнику користићемо едитор који се налази у Петљиним веб странама и интерактивно окружење Jupyter. У појединим лекцијама моћи ћете да решавате задатке и покрећете кодове у оквиру Петљиног курса, а друге ће бити најбоље да покренете на свом рачунару, у окружењу Џупитер. Разлог за то је да вама учење програмирања учинимо што једноставнијим. За једноставније програме, на Петљи се кôд извршава у оквиру веб стране и не морате покретати никакво другачије окружење(иако ћете и ове лекције моћи да покренете у Џупитеру, ако вам се допадне). Неке захтевније програме, на пример оне за рад са табелама или графичко представљање података, препоручујемо да читате на свом рачунару у окружењу Џупитер, како бисте могли да покренете све кодове и урадите све задатке.. У нардене две лекције, објаснићемо вам како да курс користите на овај начин. Ви, наравно, можете да вежбате програмирање и у било ком другом окружењу у било ком другом едитору.

Имајте у виду да веб стране у којима вежбате програмирање вероватно не чувају кôд који сте написали онако како то ви желите. Око тога морате додатно да се потрудите. Снимајте своје програме у посебне фајлове у вама знаном фолдеру. То може да буде у Пајтоновом формату (екстензија .py) или као Џупитер свеска (екстензија .ipynb). Битно је да знате где су и да можете после поново да их користите.

Желимо вам пронађете начин рада који вама највише одговара и да учење програмирања у Пајтону постане забавно!
